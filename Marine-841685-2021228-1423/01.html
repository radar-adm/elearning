
<div class="row wrapper border-bottom white-bg page-heading">
    <div class="col-lg-10">
        <a><h2>การวัดอุณหภูมิผิวหน้าน้ำทะเลจากดาวเทียม</h2></a>
        <ol class="breadcrumb">
            <li class="breadcrumb-item">
                <a>Marine-841685-2021228-1423</a>
            </li>
            <li class="breadcrumb-item active">
                <strong>บทที่ 1</strong>
            </li>
        </ol>
    </div>
    <div class="col-lg-2">

    </div>
</div>


<div class="wrapper wrapper-content animated fadeInRight ecommerce">

    <div class="row">
        <div class="col-lg-12">
            <div class="ibox">
                <div class="ibox-content">
                    <h3>การวัดอุณหภูมิผิวหน้าน้ำทะเลจากดาวเทียม</h3>
                    <p>
                        โลกประกอบด้วยน้ำถึง 2 ใน 3 ดังนั้นอุณหภูมิผิวหน้าน้ำทะเลจึงมีบทบาทสำคัญอย่างยิ่งในการแลกเปลี่ยนพลังงาน โมเมนตัมและ
                        ความชื้นระหว่างมหาสมุทรกับบรรยากาศ จึงนับเป็นปัจจัยสำคัญของปฏิสัมพันธ์ระหว่างอากาศกับทะเลและการเปลี่ยนแปลง
                        ภูมิอากาศเลยทีเดียว ยกตัวอย่างได้จากปรากฏการณ์เอนโซ่ (ENSO) ซึ่งแสดงให้เห็นอิทธิพลของอุณหภูมิน้ำทะเลกับสภาพอากาศ
                        และภูมิอากาศของโลก นอกจากนี้แล้วอุณหภูมิผิวหน้าน้ำทะเลยังส่งผลกระทบโดยตรงต่อการก่อตัวและพัฒนาตัวของพายุหมุนเขต
                        ร้อน แล้วยังเกี่ยวข้องกับปริมาณของสารอาหารในทะเลด้วย
                    </p>
                    <p>
                        การใช้ดาวเทียมในการตรวจวัดอุณหภูมิน้ำทะเลเริ่มต้นในช่วงปี 1970 โดยช่วงแรกจะใช้การวัดในช่วงความถี่ของรังสีอินฟราเรด ซึ่ง
                        การวัดนี้ส่งผลให้เกิดความก้าวหน้าอย่างมากทั้งทางด้านสมุทรศาสตร์และอุตุนิยมวิทยา แต่การวัด อุณหภูมิน้ำทะเล ด้วยช่วงรังสี
                        อินฟราเรดนั้นมีข้อจำกัดอยู่ 2 ประการคือ
                    </p>
                    <ul>
                        <li>การวัดอุณหภูมิน้ำทะเลด้วยดาวเทียมจะไม่สามารถทำได้ เมื่อมีเมฆมาขวางระหว่างทะเลและดาวเทียม </li>
                        <li>สารละอองลอยหรือ aerosoles ที่เกิดจากภูเขาไฟระเบิดและไฟป่า จะทำให้ค่าอุณหภูมิน้ำทะเลที่วัดได้ มีค่าต่ำกว่าที่ควรจะเป็น</li>
                    </ul>
                    <p>
                        ซึ่งความคลาดเคลื่อนที่เกิดจากละอองลอยเหล่านี้ส่งผลอย่างมากต่อการวัดอุณหภูมิน้ำทะเลในระยะยาวเพื่อศึกษาการเปลี่ยนแปลง
                        ภูมิอากาศ นอกจากนี้แล้วระบบการตรวจวัดก้อนเมฆก็ยังทำงานได้ไม่ดีนัก บางครั้งดาวเทียมก็ทำการตรวจวัดโดยไม่รู้ว่ามีก้อนเมฆ
                        มาขวางอยู่ซึ่งส่งผลให้ค่าที่วัดได้คาดเคลื่อนจากความเป็นจริง
                        นักวิทยาศาสตร์ต้องใช้เวลายาวนานกว่าที่จะตระหนักว่า การวัดในช่วงคลื่นไมโครเวฟสามารถแก้ 2 ปัญหาเบื้องต้นได้ โดยในช่วง
                        ความถี่ที่ต่ำกว่า 12 กิกะเฮิรตซ์นั้น รังสีที่แผ่ออกมาจากผิวหน้าน้ำทะเลจะเป็นสัดส่วนโดยตรงกับอุณหภูมิผิวหน้าน้ำทะเล คลื่น
                        ไมโครเวฟสามารถทะลุก้อนเมฆได้โดยถูกรบกวนน้อยมาก ส่งผลให้สามารถวัดอุณหภูมิน้ำทะเลได้ในแทบจะทุกสภาวะอากาศ
                        ยกเว้นว่ามีฝนตก และในช่วงความถี่ดังกล่าว สารละอองลอยเลยแอโรโซล ก็ไม่ได้มีผลกระทบใดๆต่อการวัดอุณหภูมิน้ำทะเล ดังนั้น
                        จึงไม่มีปัญหาสำหรับการวัดการเปลี่ยนแปลงของอุณหภูมิผิวหน้าน้ำทะเลในระยะยาวเพื่อศึกษาการเปลี่ยนแปลงของภูมิอากาศ
                        ในปี 1978 ดาวเทียม Seasat และ Nimbus-7 ไปถูกปล่อยขึ้นไป เพื่อทำการทดสอบการวัดอุณหภูมิน้ำทะเลด้วยคลื่นไมโครเวฟ 
                        ผลที่ได้คือ ถึงแม้จะสามารถวัดอุณหภูมิผิวหน้าน้ำทะเลได้แต่ก็ถูกจำกัด ด้วยระบบการสอบเทียบที่ย่ำแย่ ณ ช่วงเวลานั้น
                        จากนั้น ก็ได้มีการปรับปรุงแก้ไขระบบได้มา จนกระทั่งเดือนพฤศจิกายนปีคศ 1997 ก็ได้มีการส่งอากาศยานที่ชื่อว่า Tropical 
                        rainfall measuring mission หรือ TRMM ขึ้นไป เดือนมีช่วงความถี่ในการวัดอยู่ที่ 10.7 ถึง 85 กิกะเฮิรตซ์ และติดตั้งเซ็นเซอร์
                        ตรวจจับรังสีไมโครเวฟซึ่งสามารถใช้วัดอุณหภูมิน้ำทะเลทะลุผ่านก้อนเมฆได้อย่างแม่นยำ
                    </p>
                    
                    <p>
                        ข้อมูลของอุณหภูมิน้ำทะเลที่ได้จากการวัดโดยดาวเทียมนั้นจะถูกรบกวนโดยอิทธิพลของชั้นบรรยากาศ ความไม่ราบเรียบของผิวน้ำ
                        ทะเล ซึ่งเราจำเป็นต้องกำจัดสิ่งรบกวนข้อมูลนี้ออกไป โดยจะงานวิจัยพบว่าในกรณีที่ไม่มีฝน ถ้าเราใช้ความถี่ของคลื่นไมโครเวฟที่ 
                        10.7 กิกะเฮิรตซ์ รังสีที่แผ่ออกมาจากผิวหน้าน้ำทะเลจะสามารถมาถึงดาวเทียมได้ถึง 97% โดยอีก 3% จะกระจัดกระจายไป
                        เนื่องจากออกซิเจนในน้ำและก้อนเมฆในชั้นบรรยากาศ ส่วนความไม่ราบเรียบของผิวหน้าน้ำทะเลนั้น จะสามารถจัดการได้ด้วยการ
                        ใช้อัตราส่วนการโพลาไรเซชันของแสงมาวิเคราะห์ร่วมด้วย ฝนเป็นปัจจัยสำคัญที่รบกวนการตรวจวัดข้อมูลอุณหภูมิผิวหน้าน้ำทะเล 
                        จึงมีการใช้ช่องความถี่ที่ 37 กิกะเฮิรตซ์ ซึ่งไวต่อการตรวจวัดฝน เพื่อเป็นตัวเช็คว่ามีฝนอยู่ที่บริเวณใดบ้าง และข้อมูลซึ่งถูกรบกวน
                        โดยฝนจะไม่ถูกนำมาคำนวณด้วย
                        ข้อมูลการตรวจวัดอุณหภูมิผิวหน้าน้ำทะเลที่ได้จากดาวเทียมนั้นจะถูกเอามาสอบเทียบกับข้อมูลจากทุ่นลอยในทะเล พบว่าโดย
                        เฉลี่ยแล้ว ข้อมูลจากทั้งสองแหล่งจะมีความแตกต่างกันอยู่ประมาณที่ 0.5 ถึง 7 องศาเซลเซียส ซึ่งความคลาดเคลื่อนนี้ มาจาก
                        ปัจจัยหลายประการ ไม่ว่าจะเป็นความคลาดเคลื่อนของตำแหน่ง หรือระดับความลึกในการตรวจวัด โดยทุ่นลอยจะวัดที่ระดับความ
                        ลึก 1.5 เมตรจากผิวหน้าน้ำทะเล แต่การแผ่รังสีไมโครเวฟที่วัดด้วยดาวเทียมนั้นจะวัดที่ผิวหน้าน้ำทะเลโดยตรง ซึ่งปัจจัยเหล่านี้ได้
                        ถูกวางแผนให้ได้รับการแก้ไข เพื่อที่จะมีความคลาดเคลื่อนไม่เกิน 0.2 องศาเซลเซียสต่อไป
                    </p>
                </div>
            </div>
        </div> 
    </div>
</div>  
