

<div class="row wrapper border-bottom white-bg page-heading">
    <div class="col-lg-10">
        <a><h2>อิทธิพลของลักษณะของพื้นที่ต่อปริมาณน้ำฝน</h2></a>
        <ol class="breadcrumb">
            <li class="breadcrumb-item">
                <a>Marine-844616-2021228-1423</a>
            </li>
            <li class="breadcrumb-item active">
                <strong>บทที่ 4</strong>
            </li>
        </ol>
    </div>
    <div class="col-lg-2">

    </div>
</div>


<div class="wrapper wrapper-content animated fadeInRight ecommerce">
    <div class="row">
        <div class="col-lg-12">
            <div class="ibox">
                <div class="ibox-content">

                    <h2>การไหลของอากาศเนื่องจากรูปแบบของภูเขา หรือ Orographic Airflows</h2>
                    <p>
                        การยกตัวขึ้นของอากาศจะเพิ่มขึ้นอย่างเห็นได้ชัดเมื่ออากาศเคลื่อนที่ผ่านแนวของภูเขาที่ขวางกั้น โดยในกรณีที่มีฝนตกอยู่
                        ก่อนแล้วก็จะส่งผลฝนตกหนักยิ่งขึ้นและทำให้มีความเป็นไปได้ที่จะเกิดฝนในลักษณะของฝนพาความร้อนได้หรือแม้กระทั่ง
                        อากาศที่มีความเสถียรภาพอยู่ เมื่อการยกตัวของมวลอากาศจากแนวภูเขาก่อให้เกิดเป็นก้อนเมฆขึ้น อากาศก็จะเกิดความไม่
                        เสถียร และสามารถกลั่นตัวให้เกิดเป็นเม็ดฝนตกลงมาได้ โดยมีงานวิจัยระบุว่ากระบวนวิธีนี้ใช้เวลาทั้งหมดประมาณ 20 นาที
                        ในการก่อให้เกิดฝน ยกเว้นเสียแต่ในกรณีที่แนวเท่านั้น มีความยาวน้อยกว่า 50 กิโลเมตร ช่วงระยะเวลา 20 นาทีที่สามารถทำ
                        ให้อากาศเกิดการยกตัวและก่อให้เกิดฝนอาจจะไม่เพียงพอที่จะทำให้เกิดฝนตกที่พื้นผิวบริเวณนั้นได้
                    </p>
                    <p>
                        แต่ในทางกลับกัน ถ้าพายุหมุนเขตร้อน เคลื่อนที่เข้ามาปะทะเข้ากับแนวภูเขา ที่ถึงแม้ว่าจะมีความยาวน้อยกว่า 50 กิโลเมตรก็
                        ตาม ก็สามารถก่อให้เกิดการยกตัวขึ้นอย่างรุนแรงของอากาศร้อนบริเวณนั้น และทำให้เกิดฝนตกหนักท่วมพื้นที่ได้
                    </p>
                    <p>
                        การเกิดการเปลี่ยนแปลงของลักษณะฝน เมื่อมีแนวภูเขืเป็นสิ่งกีดขวางนั้นมีได้หลากหลายรูปแบบ งานวิจัยของ Houze ในปี 
                        1993 ได้บรรยายรูปแบบการเกิดฝน เนื่องจากการขวางกั้นของภูเขา ในรูปแบบต่างๆ ไว้ตามรูปดังต่อไปนี้
                    </p>
                    <img src="/static/img/Marine-844616-2021228-1423/ref_01.jpg">
                    <h4>รูปประกอบที่ 1</h4>
                    <p>a. กลไกการเกิดฝนแบบ seeder-feeder</p>
                    <p>b. การเกิดฝนเนื่องจากอากาศยกตัวขึ้นตามแนวสันเขาและกลั่นตัวที่ด้านบน</p>
                    <p>c. การเกิดฝนจากแนวความชันของภูเขาก่อให้เกิดลักษณะของการพาความร้อน</p>
                    <p>d. การเกิดเมฆฝนแบบ upstream cloud เพราะถูกปิดกั้นด้วยการไหลของอากาศเหนือภูเขา</p>
                    <p>e. ภูเขาทำตัวเป็นแหล่งความร้อนทำให้เกิดการยกตัวของอากาศที่บริเวณยอดภูเขา</p>
                    <p>f. การที่อากาศไหลอ้อมภูเขาสองด้าน เกิดการปะทะกันและยกตัวขึ้นทำให้เกิดเป็นเมฆฝนขึ้นที่ด้านหลังของภูเขา </p>
                    <p>g. ฝนก่อตัวขึ้นบริเวณด้านหลังภูเขา อันเนื่องมาจากการพาความร้อนของคลื่นความโน้มถ่วงที่เกิดจากเหนี่ยวนำโดยแนวภูเขา</p>
                    <p>
                        บางครั้งการขวางกั้นของภูเขานั้นไม่ได้ทำให้ปริมาณฝนโดยรวมเพิ่มขึ้นหรือลดลง แต่จะไปส่งผลกระทบต่อการกระจายตัวของ
                        ฝนแทน โดยทำให้ฝนตกมากขึ้นในบางพื้นที่และทำให้ฝนตกน้อยลงในบางพื้นที่ อันเนื่องมาจากรูปแบบของลมซึ่งเปลี่ยนแปลง
                        ไปเมื่อตัดผ่านแนวภูเขา รูปประกอบที่ 2 แสดงการเปลี่ยนแปลงของปริมาณฝนที่ตกลง อันเนื่องมาจากการเปลี่ยนแปลง
                        รูปแบบของลม เส้นในแนวนอนแสดงถึง ทิศทางการพัดของลม และเส้นสีดำแสดงรูปแบบของภูเขาที่ขวางกั้น เราจะเห็นได้ว่า
                        รูปแบบของลมนั้นเปลี่ยนแปลงไปตามรูปแบบของภูเขาเส้นในแนวเฉียงจากมุมซ้ายบนมามุมขวาล่าง แสดงถึงปริมาณฝนที่ตก
                        ลงสู่พื้นดิน และความหนาแน่นของปริมาณฝนที่ตกจะดูได้จากความห่างและถี่ของเส้นนี
                    </p>
                    <img src="/static/img/Marine-844616-2021228-1423/ref_02.jpg">
                    <h4>รูปประกอบที่ 2 แสดงการเปลี่ยนแปลงของปริมาณฝนที่ตกลง อันเนื่องมาจากการเปลี่ยนแปลงรูปแบบของลม</h4>
                    <p>
                        ซึ่งเราจะพบว่าบริเวณที่เส้นในแนวเฉียงห่างกันจะมีความหนาแน่นของฝนน้อยบริเวณที่เส้นในแนวเฉียงอยู่ติดกันมากๆจะแสดง
                        ถึงปริมาณของฝนที่ตกหนาแน่นขึ้น นั่นคือรูปแบบของภูเขาส่งผลกระทบต่อรูปแบบของลม และส่งผลกระทบให้การกระจาย
                        ตัวของเมฆฝนแต่ละพื้นที่ต่างกันไปด้วย (จากงานวิจัยของ Bradlet et al 1998)
                    </p>
                    <p>
                        จากที่กล่าวมาแล้วข้างต้น เราจะพบว่ารูปแบบของพื้นที่และการขวางกั้นของแนวภูเขานั้นส่งผลกระทบอย่างมากและมีส่วน
                        สำคัญต่อรูปแบบของฝนที่เกิดในบริเวณต่างๆทั่วโลก เรื่องนี้จึงควรได้รับการศึกษาอย่างต่อเนื่องต่อไป
                    </p>
                </div>
            </div>
        </div> 
    </div>
</div>  
